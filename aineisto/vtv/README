[HAETTU 20.5.2011 19:16] 

Tietoaineistot

Tällä sivulla julkaistaan jätettyjen ilmoitusten tiedot csv-muodossa. Kustakin vaalista 
julkaistaan neljä tiedostoa:
• ennakkoilmoitusten rahoitusrivit
• vaalirahoitusilmoitusten rahoitusrivit
• ennakkoilmoitusten rahoituslähteet ja kulujen erittely ja
• vaalirahoitusilmoitusten rahoituslähteet ja kulujen erittely


Muiden kuin valituksi tulleiden ja varasijalle valituksi tulleiden ennakkoilmoitukset 
poistuvat julkaisusta 30 vuorokauden kuluttua vaalituloksen vahvistamisesta. Tällöin 
vastaavat tiedot poistetaan julkistettavista tiedostoistakin.

Tiedostojen merkistö on UTF-8 ja erotinmerkkinä on puolipiste. Mikäli ilmoittaja on 
käyttänyt puolipistettä tekstikentissä, aiheutuu tästä myös tietojen siirtymistä 
vääriin sarakkeisiin. Mikäli avaat tiedoston suoraan taulukkolaskentaohjelmalla ja 
esim. ä, ö ja å eivät näy oikein, niin tallenna tiedosto ensin levylle ja avaa se 
taulukkolaskentaohjelman tuontitoiminnon avulla.

Tiedot julkaistaan yleisessä tietoverkossa ehdokkaan vaalirahoituksesta annetun 
lain (273/2009) 12 §:n mukaisesti. Vaikka tiedot ovat yleisesti saatavilla, niiden 
muuta keräämistä, tallettamista ja käsittelyä voivat koskea henkilötietolain 
(523/1999) säännökset. Tiedoista voi muodostua henkilötietolain mukainen 
henkilörekisteri. Henkilörekisterin rekisterinpitäjä vastaa henkilötietojen 
lainmukaisesta käsittelystä sekä henkilötietolain säännösten asianmukaisesta 
noudattamisesta. Lisätietoja tietosuojasta sekä ohjeita ja lomakkeita 
rekisterinpitäjälle löytyy tietosuojavaltuutetun toimiston kotisivuilta 
osoitteesta www.tietosuoja.fi .